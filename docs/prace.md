# Python a práce

<div class="lead" markdown="1">
Používá vůbec někdo Python? **Ano!** Jde o jazyk vhodný k výuce nebo
skriptování, ale to neznamená, že jej nepoužívají firmy z celého světa a
nepíšou se v něm rozsáhlé projekty.
</div>

## Python ve světě

Python používají např. **Blender 3D, YouTube,
Dropbox, Disqus, IBM, Instagram, Lucasfilm, Mozilla, NASA, Spotify, Walt
Disney, [a mnoho dalších](https://www.python.org/about/success/)** –
mimo jiné také spousta vědeckých organizací **včetně švýcarského
CERNu**.

## Python u nás

TODO - zrušit seznam, dát sem sponzory PyConu a nějaký text, možná odkazy na job boardy s filtrováním na python

## Jak najít práci? {: #poptavka }

-   Přijď na [sraz](/#akce) a poptej se tam.
-   Sleduj všechny [diskusní kanály](/#komunikace), kde se nabídky
    objevují.
-   Na zmíněné kanály aktivně napiš, že hledáš práci nebo stáž.
-   Zkus přímo oslovit [firmy výše](#kdo).
-   Sleduj Twitter účet [@pyjobo](https://twitter.com/pyjobo) a
    pročítej [globální nástěnku nabídek](https://www.python.org/jobs/)
    – inzeráty lze hledat [podle
    lokace](https://www.python.org/jobs/locations/) nebo třeba i podle
    toho, [zda lze pracovat na
    dálku](https://www.python.org/jobs/location/telecommute/). Sleduj
    Python na pracovních serverech:
    [Jobs.cz](http://www.jobs.cz/prace/?q%5B%5D=python),
    [StartupJobs.cz](https://www.startupjobs.cz/nabidky/15/python-programmer),
    ... (Víš o dalších? [Přidej
    odkaz!](https://github.com/pyvec/python.cz/edit/master/pythoncz/static/data/jobs.yml))
-   Odzkoušej si své znalosti v testech:
    [StartupJobs.cz](https://www.startupjobs.cz/test/python),
    [Toptal.com](http://www.toptal.com/python/interview-questions),
    ... (Víš o dalších? [Přidej
    odkaz!](https://github.com/pyvec/python.cz/edit/master/pythoncz/static/data/jobs.yml))

## Jak najít Python programátory? {: #nabidka }

-   Přijď na [sraz](/#akce) a poptej se tam. Promluv si s reálnými
    lidmi, nadchni je, zlákej je, zjisti jaké mají možnosti a požadavky.
-   Popros svou společnost, aby sponzorovala příští [PyCon
    CZ](http://cz.pycon.org/) nebo [PyCon SK](http://pycon.sk/). Obě
    konference jsou jedinečnou příležitostí promluvit si s 400+ vývojáři
    z celé střední Evropy.
-   Sepiš si inzerát a konkretizuj jej, aspoň do tvaru něčeho jako
    *„hledám nadšence/nájemného profíka na krátkodobý projekt ve stylu
    CMS s galerií, nejspíš v Djangu, platím penězi“*. Čím víc bude
    **lidsky od srdíčka** a čím méně to budou odrážky ve stylu
    poptáváme/nabízíme, tím více lidí to zaujme. **Nezapomeň napsat do
    jaké míry je možná práce na dálku.**
-   Napiš inzerát na diskuse django-cs a py.cz ([viz hlavní
    stránka](/#komunikace)) a na [Facebookovou
    skupinu](https://www.facebook.com/groups/pyonieri/). Čte je mnoho
    českých a slovenských Pythonistů.
-   Nepřehlcuj žádnou z diskusí. Inzeráty jsou vítány, jsou zadarmo a
    bez omezení, ale pokud se to zvrhne, nemusí to tak zůstat.
-   Pošli inzerát na [globální nástěnku
    nabídek](https://www.python.org/community/jobs/howto/) – ta
    uveřejňuje nabídky zdarma, jen je potřeba se registrovat. Nabídka se
    pak objeví i na Twitter účtu [@pyjobo](https://twitter.com/pyjobo).
    Inzeruj nabídku na pracovních serverech:
    [Jobs.cz](http://www.jobs.cz/prace/?q%5B%5D=python),
    [StartupJobs.cz](https://www.startupjobs.cz/nabidky/15/python-programmer),
    ...

## Chci, aby bylo víc Pythonistů! {: #vic }

**My taky!** Máme na to dokonce [neziskovku Pyvec](http://pyvec.org/).
Můžeš se [zapojit](/zapojse/) a s naší misí nám pomoci.

Pokud zastupuješ nějakou firmu, můžeš nás **sponzorovat ([číslo
účtu](https://www.fio.cz/scgi-bin/hermes/dz-transparent.cgi?ID_ucet=2600260438))**.
Přes Pyvec se peníze rozdělí na dílčí projekty. Podporujeme např. srazy
a workshopy pro dámy – [PyLadies](http://pyladies.cz),
[DjangoGirls](http://djangogirls.org).

Budeme také rádi, pokud nám **napíšete *success story* o tom, jak jste
Python použili u vás** a jak vám to usnadnilo práci a co vše jste s ním
dokázali. Takovou zkušenost zde rádi uveřejníme, klidně i na samostatné
stránce, s logem apod.
