# Zapoj se!

<div class="lead" markdown="1">
Líbí se ti Python? **Pomoz nám ho rozšířit i mezi ostatní.** Můžeš nám poslat peníze, učit, přednášet, psát, organizovat, programovat, ale třeba i jen vymýšlet, co a jak by se dalo zlepšit. Máme práci pro každého!
</div>

<figure class="sm" markdown="1">
![česká Python komunita](images/czech-python-user-group.svg)
</figure>

## Proč?

Python komunita je fajn jen díky tomu, že jsou v ní **lidi, kteří se nebojí přiložit ruku k dílu**. Všichni to děláme po večerech ve volném čase, z čirého nadšení. **Děláme to proto, že chceme, aby to bylo lepší i pro tebe.** Ať jsi profík nebo začátečník, z Prahy nebo z Karviné, můžeš nám pomoci. Odměnou ti budou kontakty, reference, zkušenosti.

## Přispěj

Budeme rádi, když přispěješ na provoz neziskovky [Pyvec](http://pyvec.org/), jejíž misí je podporovat a propagovat Python komunitu v ČR.

Srazy nebo workshopy dělají konkrétní lidé a Pyvec jim do toho nemluví - nabízí ale pomocnou ruku co se týče financí a zázemí.

## Vyučuj

-   Přidej se na skupiny **Učíme Python**:
    [Facebook](https://www.facebook.com/groups/800923800012580/),
    [Google
    Groups](https://groups.google.com/forum/#!forum/ucime-python).
-   Koučuj pro [PyLadies](http://pyladies.cz/).
-   [Rozjeď kurz pro začátečníky podle našeho
    návodu](https://docs.pyvec.org/guides/beginners-course.html). Použij
    a vylepšuj naše Open Source [materiály](zacatecnici.md).
-   Přečti si [tipy na koučování od Django
    Girls](https://coach.djangogirls.org/).

## Přednášej

-   Přihlaš se s přednáškou na nejbližší [sraz](https://pyvo.cz).
-   Pokud se necítíš na 15-20 minut, připrav si tzv. lightning talk. Je
    to pětiminutovka o čemkoliv a můžeš s ní přijít na
    [srazy](https://pyvo.cz) přijít i bez ohlášení.
-   Koukni se, jestli zrovna nehledají řečníky
    [PyCon CZ](https://cz.pycon.org/) nebo
    [PyCon SK](https://www.pycon.sk/). Na mnohé konference se může
    přihlásit s přednáškou kdokoliv, stačí vyplnit formulář – tzv. CfP
    (Call for Proposals).

## Piš

-   Poděl se o zážitky z akcí nebo o svůj životní příběh na [komunitní
    blog](http://blog.python.cz).
-   Technické články piš např. na [Zdroják.cz](http://zdrojak.cz/).
    Redakce bude nadšená a ty budeš mít větší publikum.
-   Python učíme podle Open Source
    [materiálů](zacatecnici.md). Můžeš nám pomoci je
    vylepšovat.
-   Když se nám povede něco zorganizovat, snažíme se sepsat naše
    know-how do [komunitní dokumentace](https://docs.pyvec.org/). Chybí
    tam ještě spousta věcí!

## Organizuj

-   Pokud ve tvém městě není [Python sraz](https://pyvo.cz) nebo třeba
    [PyLadies](http://pyladies.cz/) skupina, tak gratulujeme: Můžeš je
    založit! Jestliže už se kolem tebe něco koná, nejlepší bude, když se
    spojíš s organizátory a zeptáš se, jak jim můžeš pomoci.
-   Každoročně sháníme dobrovolníky na konferenci [PyCon
    CZ](https://pycon.cz). Potřebné činnosti mají většinou pramálo
    společného s Pythonem a programováním.
-   Když se nám povede něco zorganizovat, snažíme se sepsat naše
    know-how do [komunitní dokumentace](https://docs.pyvec.org/).
-   Všechny důležité věci řešíme na [Slacku](http://pyvec.slack.com/).
    Napiš nám na <info@pyvec.org>, my tě přidáme, pak můžeš pokukovat co
    se v jaké místnosti řeší a brzy uvidíš, kde je tvoje pomoc nejvíc
    potřeba.
-   Máme neziskovku [Pyvec](http://pyvec.org/). Její misí je podporovat
    a propagovat Python komunitu v ČR. Srazy nebo workshopy dělají lidé
    jako ty a Pyvec jim do toho nemluví - nabízí ale pomocnou ruku co se
    týče financí a zázemí.

## Další nápady

Pro organizaci jednorázových úkolů používáme
[GitHub](https://github.com/pyvec/zapojse/). Když nic, tak aspoň
[hlasuj](https://github.com/blog/2119-add-reactions-to-pull-requests-issues-and-comments)
nebo [přidej vlastní
nápad](https://github.com/pyvec/zapojse/issues/new). Díky hlasům budeme
mít přinejmenším přehled o tom, co si přeje nejvíc lidí.

Značka _Kouč pomůže!_ znamená, že někdo navrhl,
že ti s úkolem pomůže, pokud se do něj pustíš. Jestli se ty chceš někde
navrhnout jako kouč, napiš to do komentáře pod daný úkol a [přiřaď mu
štítek](https://help.github.com/articles/applying-labels-to-issues-and-pull-requests/)

TODO - zrušit, možná udělat jen seznam organizací nebo repozitářů

![Přidat nápad](https://github.com/pyvec/zapojse/issues/new)
